---
title: Aktualności
featured_image: /images/banners/home.jpg
---

<style>
 .opinion {
  font-size: 60%;
  color: black;
 }
</style>

> `“Życie trzeba godnie przeżyć, bo jest tylko jedno.”`{: .opinion}<br>
_`bł. kard. Stefan Wyszyński`{: .opinion}_

## Zapraszamy Cię na kolejną już edycję rekolekcji dla kobiet pt. „Powołana do Życia”, które odbędą się w dniach 15 - 17 września 2023 r. w Ośrodku Rekolekcyjno-Wczasowym w Dębkach.
{: style="color: #55855d;"}

<div class="gallery" data-columns="1">
    <img src="/images/posters/rekolekcje_23_09.png">
</div>

## Co cennego może dać mi ten wrześniowy weekend?

Oprócz codziennej Eucharystii, adoracji Jezusa w Najświętszym Sakramencie, czy spaceru po plaży, będziesz mogła wziąć udział w warsztatach oraz poznać inne kobiety, które kochają Boga i chcą przeżyć swoje życie w pełni. Dopełnieniem odpowiedzi niech będą opinie uczestniczek poprzedniej edycji rekolekcji. Znajdziesz je poniżej.

Czasem bywa tak, że porekolekcyjny wysoki poziom motywacji do bycia blisko Jezusa oraz do pracy nad sobą spada wkrótce po powrocie do wymagającej codzienności… Aby temu zaradzić, zapraszamy chętne uczestniczki rekolekcji do
`półrocznej porekolekcyjnej pracy w grupie`{: style="color: #55855d; font-weight: bold;"},
w okresie od października 2023 do marca 2024 r. Będziemy spotykać się na warsztatach online co dwa tygodnie, w ustalony przez grupę wieczór. Dzięki temu wejdziemy w 2024 rok już z konkretnymi celami i strategiami ich osiągania. Podczas jesienno-zimowej aury cykliczne spotkania w życzliwej atmosferze mogą stanowić solidne wsparcie do tego, by każdy dzień przeżywać tak, jak pragnie tego dla nas Bóg. By Żyć przez wielkie Ż. My o półrocznym programie opowiemy więcej podczas rekolekcji, a tutaj oddajemy głos osobom, które wzięły w nim udział. Ich opinie znajdziesz na dole strony, pod wypowiedziami o rekolekcjach.

## Opinie uczestniczek rekolekcji
{: style="color: #55855d;"}

## Czy takie rekolekcje są potrzebne?

_„Takie rekolekcje są zdecydowanie potrzebne, bo dają chwilę na zatrzymanie się i zastanowienie nad sobą pod mądrym kierownictwem Waszym i Ducha Świętego.”_

_„Tak, bardzo. Bycie razem wśród wartościowych kobiet. Wzajemne ubogacanie się. Nakierowanie na to, co ważne, czy wręcz najważniejsze.”_

_„Tak, bardzo cenne jest połączenie rekolekcji (czasu z Bogiem) z czasem warsztatów i czasem rozmów, bycia z kobietami.”_

_„Bardzo. Mało mówimy w kościele o konkretach, metodach, które sprawiają, że będziemy żyły piękniej, zgodnie z wartościami.”_

## Co cennego zabierasz z rekolekcji ze sobą?

_„Zabieram ze sobą bardzo pozytywne wrażenie/doświadczenie warsztatów podczas rekolekcji. Zabieram narzędzia do zarządzania sobą w czasie. Zabieram skonkretyzowane wartości i świadomość tego, co chcę wprowadzić w moje życie. Spodziewałam się jedynie pracy ze Słowem Bożym, czasu odosobnienia i pogrążenia w modlitwie. Wiedziałam, że będą warsztaty, ale były dla mnie drugoplanowe. Tymczasem wartości, rozwój, praca nad sobą w duchu wiary okazał się dla mnie strzałem w dziesiątkę. Dziękuję.”_

_„Czas cudownie spędzony na modlitwie, spotkaniu z Bogiem i pięknymi kobietami o takich samych lub podobnych wartościach. Nauczyłam się, że nie tylko ja zmagam się z trudnościami, aby ustalić priorytety i dbać o swoje wartości. Zabieram Słowo Boże skierowane do mnie i głoszone przez o. Wojciecha, świadectwo życia i wiary Anny Lasoń - Zygadlewicz, konkretne narzędzie do planowania dnia i ustalania tego, co dla mnie ważne. Temat rekolekcji Powołana do Życia zupełnie inaczej mi się kojarzył, ale zostałam pozytywnie zaskoczona. W pewnym sensie spodziewałam się takiego ogólnego przekazu i rozważań o powołaniu, a dostałam konkretne NARZĘDZIA, za co jestem bardzo wdzięczna.”_

_„Zabieram matrycę Eisenhowera i ALPEN do planowania dnia. Poczucie, że nie jestem sama ze swoimi problemami, energię kobiet, które z Bogiem starają się dać radę, kilka pomysłów na stanięcie po swojej stronie. To był bardzo dobry czas z kobiecą energią.”_

_„Dużo refleksji, cennych narzędzi. Już tu na miejscu mogłam świadomie wykorzystać je w praktyce: wybrać to, co jest dla mnie ważne. Myślę, że jeszcze te treści będą we mnie mocno pracować, rezonować. Nie nastawiałam się na te rekolekcje, chociaż im bliżej ich było, tym bardziej myślałam, że są mi potrzebne. Bardzo bym chciała, aby te treści nie były tylko tu przez weekend, ale MOCNO we mnie zostały W MOJEJ CODZIENNOŚCI.”_

_„Odwagę do stawania po stronie swoich wartości. Uważność, aby nie przegapić siebie w codziennym życiu, aby nie przegapić Boga. Dziękuję za Wasze zaangażowanie, pracę, serca. Nie miałam oczekiwań ani wyobrażeń. Był to dla mnie bardzo dobry czas. Cieszę się, że zadbałyście o czas na adorację. Może następnym razem pójdziemy wspólnie na spacer? Myślę, że zyskałam więcej niż zakładałam. Dziękuję, pięknie działacie!”_

_„Zabieram konkretne postanowienie bronienia się Słowem Bożym - modlitwą, czytając Słowo Boże na głos. Zabieram pomysł planowania kolejnego dnia - jest mi to bardzo potrzebne. Przygotowana byłam bardziej na warsztaty, a jeszcze ważniejsze niż te treści, była modlitwa, Eucharystia - spotkanie z Jezusem. Myślę, że był to czas nawrócenia - w mojej codzienności nie planowałam ostatnio modlitwy i przegrywałam walkę o nią, przez co moja podstawowa wartość - relacja z Bogiem (a dla mnie to jednocześnie relacja ze mną - bo On jest we mnie i zna mnie najlepiej) ucierpiała. Dziękuję za plan „nieprzeładowany” - gdzie był czas na rozmowy, albo po prostu bycie w gronie kobiet.”_

_„To był dobry czas na zatrzymanie się i pochylenie się nad swoim życiem - TU i TERAZ. Otworzenie się na to, co w tej chwili mówi do mnie Bóg i danie Mu na to dobrej przestrzeni. Ja potrzebowałam w tej chwili takiego czasu, żeby spojrzeć z pewnego dystansu na to, co dzieje się w moim życiu i podjąć ważne decyzje. Ale też Pan Bóg mnie zaskoczył i pokazał mi, także przez Was, co warto jeszcze - właściwie teraz - zmienić. I cenne było dla mnie, że było to spotkanie w kręgu kobiet. Bardzo fajnych i różnych kobiet.”_

_„Wyjeżdżam z poczuciem radości, że Bóg przypomniał mi swoje obietnice dawane dawno temu. Jego słowo jest trwałe i wierne.
Z doświadczeniem i świadectwem innych dzielnych niewiast Bożych. To bardzo budujące. Rzeczywistość, jak zwykle na rekolekcjach przerosła moje oczekiwania. Miałam dzięki Wam, Asiu i Aniu dobrą przestrzeń na rozwinięcie skrzydeł mojej kobiecości. Zarówno Wy jak i pozostałe uczestniczki tę przestrzeń stworzyłyście. Patrząc na Waszą kobiecość, spokój i radość, „brałam” całymi garściami :-). Moje największe oczekiwanie zostało w 100% spełnione, czyli Dużo Czasu z Wszechmogącym Tatą!”_

_„Zabieram ze sobą otulenie przez inne, Boże, piękne kobiety. Zabieram praktykę, by częściej do siebie mówić, dziękować sobie i podziwiać. Zabieram najświeższe koło moich wartości, dobrze było je zrobić po moich ostatnich trudnych doświadczeniach, wiem na nowo, co jest dla mnie ważne. Zabieram do serca spotkanie z Anią Lasoń-Zygadlewicz i naukę walki Słowem Bożym. Zabieram temat postawy proaktywnej - do doszlifowania, pogłębienia.”_

## A teraz czas na wypowiedzi uczestniczek porekolekcyjnego półrocznego programu rozwojowego.
{: style="color: #55855d;"}

## Co dobrego dał Ci udział w grupie?

_„Dziękuję za możliwość poznania Was i wspólnego kroczenia drogą ku lepszemu. Warsztaty bardzo owocnie wpłynęły na mój rozwój. Uważam, że jest bardzo duża potrzeba tego typu przedsięwzięć, dlatego nie rezygnujcie z dawania możliwości rozwoju kolejnym osobom.
Bardzo cenna jest praca w grupie, w której widzę, że inni również borykają się z trudnościami i dzielą się swoimi sukcesami.
Dziękuję za wasze zaangażowane serca i za to, że było tak “normalnie”. Za poczucie, że jestem w gronie osób, które rzeczywiście mnie wspierają, modlą się za mnie i przy których mogę być w 100% sobą. Ważne było dla mnie też to, że dzieliłyście się swoimi świadectwami.”_


_„Co dobrego? Mnóstwo dobrego :) W moim przypadku te warsztaty trafiły w idealny czas (zmiana pracy po 19 latach i związane z tym perturbacje i nastroje czasu zmiany) Dały mi konkretne narzędzia i wsparcie do dobrego wykorzystania i przejścia tego czasu. Pośród licznych zalet tych warsztatów wymienię niektóre tylko, tj. podana w bardzo przystępny, “odteoretyzowany” sposób wiedza, aspekty praktyczne: ćwiczenia w trakcie warsztatów i prace domowe - SUPER! Dużo rozmów i dzielenia się tym, co było związane z tematyką warsztatów, a także, osadzenie w obecnej sytuacji, czyli dzielenie się tym, co teraz się u nas dzieje, coaching nawiązujący do ważnych dla mnie wartości.atmosfera, zaufanie, bezpieczeństwo i wiele wiele innych.”_

_„Podobały mi się: forma, prezentacje, treści fajnie ułożone, REWELACYJNE ćwiczenia (…), mała grupa - duży plus, intymność, modlitwa wzajemna, dobre słowa od wszystkich dla wszystkich - wartościowe, super wspierające, przestrzeń czasowa na refleksję i odpowiedź - odpowiednia, fajne cytaty, dobrane książki, piosenki, spotkanie początkowe i końcowe, miłe “niespodzianki” (…), zaangażowanie bez przymusu.”_

_„Czas tych warsztatów był dla mnie niezwykle owocny. Przeprowadzone ćwiczenia pokazały mi, kim jestem, jaka jestem i jaką pragnę się dalej stawać. (…) Dziękuję za wszystko i życzę dalszych, cudownych projektów.”_

_„Ziarno zostało zasiane… więc bądźcie dalej - razem - kobietami wsparcia i towarzyszenia - innym kobietom. Potrzeby są coraz większe, dzielcie się swoim doświadczeniem. Sposób prowadzenia, “opracowania całości” - przerosło to moje oczekiwania. Ja uważam, że było perfekcyjnie. Serdeczność, takt, wyczucie, zaopiekowanie się każdą z nas z osobna i wszystkimi razem podczas spotkań on-line, a także pomiędzy spotkaniami. Stworzyłyście wspólnotę.”_

_„Bardzo cenne było doświadczenie pracy w grupie. Jako prowadzące byłyście bardzo zgrane, warsztaty przygotowałyście z wielkim wyczuciem grupy. Nawet zmieniłyście raz kolejność zajęć w odpowiedzi na dynamikę grupy. Świetne było to, że po każdej wypowiedzi dawałyście jakąś informację zwrotną - bez oceniania, czasem po prostu odzwierciedlenie naszych wypowiedzi a czasem konkretne wskazówki. 
Świetnie przygotowane materiały do pracy w domu, między sesjami, zadbałyście o nasz komfort. Strefa duchowa była dla mnie też ważna - modlitwa za siebie nawzajem. Kontakt z dziewczynami pomiędzy sesjami też niezbędny i motywujący, żeby nie polec.”_
