---
title: 'Joanna Szufnarowska'
featured_image: '/images/asia.jpg'
description:
 Z wykształcenia jestem psychologiem, doradcą życia rodzinnego oraz coachem
 chrześcijańskim. Moją pasją jest spotkanie z drugim człowiekiem, zarówno tym
 mniejszym jak i większym. Widząc w nim niepowtarzalne piękno, z radością towarzyszę
 mu w rozwoju jego potencjału.<br><br>
 Moim wielkim przywilejem określającym w dużej mierze moją tożsamość jest bycie
 ukochaną córką Boga, stworzoną na Jego obraz. To w Jego Boskich oczach najbardziej
 lubię się przeglądać, ciesząc się pięknem, którego On jest źródłem. To do Jego serca
 najchętniej się przytulam, w pełni autentyczna, ze wszystkimi swoimi słabościami,
 doświadczając bezwarunkowej miłości i ucząc się, jak prawdziwie kochać.
---

Z wykształcenia jestem psychologiem, doradcą życia rodzinnego oraz coachem
chrześcijańskim. Moją pasją jest spotkanie z drugim człowiekiem, zarówno tym
mniejszym jak i większym. Widząc w nim niepowtarzalne piękno, z radością towarzyszę
mu w rozwoju jego potencjału.

Moim wielkim przywilejem określającym w dużej mierze moją tożsamość jest bycie
ukochaną córką Boga, stworzoną na Jego obraz. To w Jego Boskich oczach najbardziej
lubię się przeglądać, ciesząc się pięknem, którego On jest źródłem. To do Jego serca
najchętniej się przytulam, w pełni autentyczna, ze wszystkimi swoimi słabościami,
doświadczając bezwarunkowej miłości i ucząc się, jak prawdziwie kochać.

Jestem żoną wspaniałego Mężczyzny. Miłość małżeńska jest dla mnie fascynująca,
ponieważ podniesiona do rangi sakramentu, przypomina tę, którą miłuje nas Bóg.

Jestem także mamą czworga naszych Skarbów (9, 7, 5 i 2 lata). Towarzysząc tak
bardzo z bliska rozwojowi nowego życia, mam mocne poczucie, że jestem świadkiem
jednego z największych cudów świata. Macierzyństwo jest też dla mnie szkołą pokory,
miłości, takiej prawdziwej - wypróbowanej w codzienności, powstawania po porażkach,
organizacji, zaufania Bogu... Czuję się bardzo obdarowana. Zostawiając pracę
naukową na uniwersytecie, wybrałam bycie mamą na cały etat, by w pełni doświadczać
radości macierzyństwa. Obecnie powoli wracam do aktywności zawodowej.

Od trzech lat mieszkam z rodziną w Polsce - moim ukochanym kraju. Bardzo lubię
podróże, książki dla młodszych i starszych oraz jogging w lesie i na plaży. Moja
ulubiona myśl to słowa Matki Teresy - _Lepiej jest zapalić świecę niż przeklinać ciemność._