---
title: 'Jesteś jak lilia'
layout: main
subtitle: piękna, wybrana, umiłowana...
description: Put sth here...
featured_image: '/images/banners/home.jpg'
---

## Jesteś piękna. Widzisz to?

Każda z nas kobiet jest niczym lilia z Pieśni nad Pieśniami – piękna, wybrana i umiłowana przez Boga. Pragniemy, abyś dostrzegała swoje piękno i rozwijając się, z każdym krokiem stawała się coraz bardziej podobna do najpiękniejszej Lilii – Maryi, abyś stawała się najlepszą sobą na świecie! 


## Jesteś kobietą swojego życia

Czy bycie kobietą sprawia Ci frajdę? Czy raczej jest uciążliwe? 
Chcemy, abyś czerpała radość ze swojej kobiecości, odnalazła swoją tożsamość umiłowanej córki Boga, czuła się ze sobą dobrze i emanowała swoim wewnętrznym pięknem na zewnątrz. 
Kobiecość dał Ci Nasz ukochany Tata – Bóg i to był Jego pomysł na Twoje życie. Czas zachwycić się nim i rozwijając się, przeżywać je w pełni.


## Rozkwitasz, gdy kochasz

Chciałybyśmy odświeżać i umacniać w Twoim sercu pragnienie budowania życiodajnych relacji, abyś, kochając Boga i czerpiąc z Jego Miłości, uczyła się kochać siebie oraz aby miłość ta owocowała piękną miłością do bliźnich. 
Gdy kochamy dojrzałą miłością, rozkwitamy, stając się coraz piękniejszymi.


## Zapraszamy Cię do niezwykłej podróży…

Służąc warsztatami, indywidualnym coachingiem oraz inspirującymi treściami na blogu, zapraszamy Cię do przeżycia życiodajnego procesu… Znajdziesz tu przestrzeń do „zatrzymania się”, podjęcia głębszej refleksji nad swoim życiem i wsłuchania się w siebie. Kim jestem? Co jest dla mnie ważne? Jaki plan ma dla mnie Bóg? Jak chcę żyć? Dokąd pragnę zmierzać? Jak mogę skuteczne realizować wyznaczone sobie cele? Będziesz mogła odpowiedzieć sobie na te i inne pytania i dzień po dniu przeżywać swoje życie świadomie, z poczuciem obdarowania i radością.


## Witaj w miejscu, w którym znajdziesz przestrzeń na rozwijanie swojego wewnętrznego piękna!
{: style="color: #55855d;"}

> “Jestem kobietą mojego życia. Nie będę nikim innym, ponieważ to, co najpiękniejsze we mnie, jest wartością stałą. Dlatego będę siebie kochała, akceptowała i pracowała nad sobą, żebym mogła być najfajniejszą mną na świecie! A jeśli to się komuś nie podoba, to jego problem.”<br>
_`Anna Lasoń-Zygadlewicz`{: style="font-size: 60%;"}_
